---
title: 2023-08-29 Posvátná hora Emeishan
date: "2023-08-29"
tags: Čína
coverImage: "/images/2023-08-29/emeishan.jpg"
favorite: true
---

Posvátná hora Emeishan, nacházející se v provincii Sečuán na jihozápadě Číny, je jedním z nejposvátnějších buddhistických míst v zemi a zároveň i jedním z čtyř slavných buddhistických hor. Její vrchol, dosahující výšky přes 3 000 metrů, nabízí výhledy na okolní krajinu, často zahalenou v mlze.

Jedním z hlavních lákadel Emeishanu je <strong>Velký Buddha v Leshanu</strong>, který se nachází nedaleko úpatí hory. Tento obrovský sochařský skvost vytesaný do skály je největší kamenný Buddha na světě a je zapsán na seznamu světového dědictví UNESCO spolu s horou Emeishan.

Pokud byste se na vrchol hory vydali pěšky (je to ale pořádná štreka...), můžete cestou navštívit více než 20 chrámů a klášterů, kde mniši stále žijí a praktikují buddhismus. Nejznámější z nich je <strong>chrám Baoguo</strong>, který slouží jako výchozí bod pro výstup na vrchol. Významným místem je také <strong>chrám Wannian</strong>, který patří k nejstarším v oblasti nebo <strong>chrám Fuhu (Fuhu Si)</strong>, známý jako „chrám Krotitele tygrů“.

My jsme zvolili pohodlnější variantu a v městečku Emeishan zakoupili lístek na autobus, který nás dovezl do výšky 2500 metrů k <strong>chrámu Jieyin</strong>. Odtud jsme se lanovkou vyvezli pod vrcholek a pak pokračovali už jenom kousek pěšky.

Na samotném vrcholu hory Emeishan, známém jako <strong>Zlatý vrcholek (Jinding)</strong>, stojí uprostřed pozlacená 48 m vysoká <strong>socha Samantabhadry (Pchu-sien)</strong>, ochránce duchovní cesty, sedící na 6 slonech (z nichž každý symbolizuje jednu ze šesti ctností). Socha je obklopena chrámovými budovami a vonnými tyčinkami. Nejvýznamnějším chrámem je <strong>chrám Huazang (Huazang Si)</strong>, je jedním z duchovních center celé hory a v jeho areálu se často konají buddhistické obřady.

Nacházeli jsme se ve výšce přes 3 000 metrů, a i když bylo léto, na vrcholu hory bylo chladno, foukal vítr a chvílemi i pršelo. Já jsem bohužel situaci podcenila, prochladla a chytila pořádnou rýmu :(

<div class="flex justify-center pb-2">
  <iframe
    width="560"
    height="315"
    src="https://www.youtube.com/embed/Y74Lvlu1WVw?si=G53Km_D3qUuP8jwp"
    title="YouTube video player"
    frameborder="0"
    allow="accelerometer; autoplay; clipboard-write; encrypted-media; gyroscope; picture-in-picture; web-share"
    referrerpolicy="strict-origin-when-cross-origin"
    allowfullscreen
  ></iframe>
</div>
```
